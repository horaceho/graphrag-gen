[
  {
    "book": "記承天寺夜遊",
    "cv": "1",
    "text": "元豐六年十月十二日夜，解衣欲睡，月色入戶，欣然起行。"
  },
  {
    "book": "記承天寺夜遊",
    "cv": "2",
    "text": "念無與樂者，遂至承天寺尋張懷民。"
  },
  {
    "book": "記承天寺夜遊",
    "cv": "3",
    "text": "懷民亦未寢，相與步於中庭。"
  },
  {
    "book": "記承天寺夜遊",
    "cv": "4",
    "text": "下如積水空明，水中藻荇交橫，蓋竹柏影也。"
  },
  {
    "book": "記承天寺夜遊",
    "cv": "5",
    "text": "何夜無月？何處無竹柏？但少閑人如吾兩人耳。"
  }
]